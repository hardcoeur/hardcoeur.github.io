---
title: "Den rubinröda vägen"
date: 2018-08-01T18:12+01:00
draft: false
---
Påverkansop! Info-op! Gru! Fsb! Svr! Wetworks! Sauna!!

MÖP-Twitty är fullt med teorier, men främst bland dem är att all delgiven information är en informations-operation, beroende på var i den politiska pendeln som meningsmotståndaren befinner sig.

Men hur ska en veta vad som är och inte är? Enklaste sättet är att avvakta Hybrid CoE projekten eller helt enkelt lyssna till MSB.

Främst handlar det om att förstå att vi i Sverige klarat oss otroligt lindrigt undan från olika former av påverkan dock inte utan åverkan.

För att förstå hur Ryska informations-operationer fungerar, planeras och vilka verktyg dess strateger brukar, så måste en börja med deras bärande principer: att det är informationen självt som är av vikt och att det är objektet för eventuella operationer, oberoende av mediet för förmedling. Målet är således att kontrollera informationen oavsett form och arena. På grund av detta — och det börjar bli långt i tanden att påpeka— är nätet bara en teknisk presentation av information, bredvid andra bärare av information såsom tryckt-media, individuell men även mass-medvetande och än mer än så.

Det här är därför något en alltid måste hålla i minnet när en överväger Ryska motiv vid manipulation, exfiltration, extraktion, förvrängning eller införande av information, eller bara vid isolation av en individ från allt utom ryska informationskällor.

Möjligheterna för att åstadkomma allt detta är legion, från desinformation (påhittad eller korrekt) i rekordelig eller “fejk”-media (även kallad alternativ), till trollkampanjer, riktade sms, videos på Youtube som är närmast förtal till att en individ går upp till en på gatan och delger information. Allt detta och mer har redan förekommit.

Därför är det viktigt att kunna sätta isolerade oberoende händelser och trender inom den övergripande ryska doktrinen för ändamålet.

Det blir då av vikt att kunna avgöra om ryska informationskampanjer är framgångsrika eller ej.

Vår västerländska bild av hur det här bör bemötas är via användning av “Sanningen™” men det missar poängen med kampanjerna.

Poängen är att destabilisera situationer, informationslandskap, kanaler, organisationer och personer.

För det handlar inte om att sälja in den “ryska modellen” eller en “rysk livsstil”, inte ens som idé. Utan själva guston med kampanjerna är att skapa ett aktivt ifrågasättande av den objektiva sanningen och därigenom omöjliggöra opartisk rapport.

Varför?

För att försvaga den inneboende moraliska immuniteten mot propaganda och därigenom försvaga förtroendet för källor av kunskap. (Leon Aron)

För om det ifrågasätts, om det försvagas, hur ska informerad debatt kunna ske?
